Procedural vs Objective (2020)

Opis:

Aplikacja ma na celu pokazanie różnicy w czasie wykonywania przykładowych operacji, napisanych w dwóch różnych podejściach (paradygmatach): proceduralnym i obiektowym. W przypadku obydwu podejść, zaimplementowano zestawienie kont bankowych wraz z podstawowymi operacjami.

Aplikacja pozwala na wybór ilości operacji, jaka zostanie wykonana w danym porównaniu. Dozwolony zakres to od 10 000 do 1 000 000 operacji w jednym porównaniu, a porównań można zdefiniować maksymalnie 5. To, jakie porównania zostaną wykonane, określane jest za pomocą pól wyboru.

Czasy wykonania poszczególnych operacji porównań, wyświetlane są w tabeli, jako komunikat w konsoli tekstowej, a także są wyświetlane w postaci wykresu zależności czasu wykonania od ilości danych.

Dane techniczne:

Aplikacja została napisana w języku programowania Python w wersji 3.7. Graficzny intefejs użytkownika stworzono przy pomocy biblioteki: PyQt5 (https://pypi.org/project/PyQt5). Do wyświetlenia wykresów wykorzystano bibliotekę: PyQtGraph (http://www.pyqtgraph.org).

Jak uruchomić?

W przypadku systemu operacyjnego Windows należy uruchomić plik PvsO.exe. W przypadku innych systemów operacyjnych, konieczne będzie uruchomienie programu z terminala systemowego za pomocą polecenia: python Main.py. W przypadku uruchamiania aplikacji z terminala systemowego wymagane jest posiadanie zainstalowanego interpretera Python'a w wersji 3.7 wraz z niezbędnymi modułami: PyQt5 oraz PyQtGraph.

Autorzy: Mateusz Liber, Przemysław Lyschik
